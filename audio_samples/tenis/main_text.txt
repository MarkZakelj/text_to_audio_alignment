Tenis je šport z loparjem za dva nasprotna igralca ali za dve nasprotni skupini s po dvema igralcema.
Igra se na igrišču, razdeljenim v dve polovici, z nizko postavljeno mrežo na sredini igrišča.
Igralci za igranje uporabljajo lopar, s katerim odbijajo s klobučevino prekrito,
votlo gumijasto žogico prek mreže na sredini igrišča na nasprotno stran igrišča.
Če se žoga na igralčevi strani igrišča odbije dvakrat, 
dobi točke nasprotnik. Prav tako nasprotnik dobi točke, 
če igralec žoge ne udari z loparjem, jo z udarcem pošlje izven nasprotnikove polovice, 
ali jo udari z loparjem, ko je v zraku še na nasprotnikovi polovici. 
Športniku oziroma športnici, ki se ukvarja s tenisom, 
rečemo tenisač ali teniški igralec oziroma tenisačica ali teniška igralka.
Tenis izhaja iz poznega devetnajstega stoletja, ko so ga začeli igrati v Angliji.
Danes ima tenis po vsem svetu na milijone privržencev in gledalcev, 
profesionalni tekmovalci pa so znani po dobrem zaslužku. 
Med številnimi mednarodnimi teniškimi turnirji so še posebej cenjeni turnirji Odprto prvenstvo Avstralije, 
Odprto prvenstvo Francije, Odprto prvenstvo Anglije in Odprto prvenstvo ZDA. 
Zmaga na vseh teh štirih turnirjih v eni sezoni se imenuje 
Pravi Grand Slam in velja za krono kariere teniškega igralca. 
Tenis je tudi olimpijski šport. 