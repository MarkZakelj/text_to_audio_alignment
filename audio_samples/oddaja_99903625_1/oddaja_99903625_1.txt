Torej. Kuščarji in pa kače,
ki so z žabami v sorodu, si kožo 
obnavljajo tako, da se levijo. Se pravi.
Vrhnje plasti kože si slačijo, 
pod njimi pa jim zraste nova. 
Se levijo tudi žabe? Se. 
Vrhnja plast stare kože jim 
odstopa v kosih. S pomočjo 
gibanja nog, krčenja in pa
napihovanja telesa pa se lahko 
znebijo tudi večjih delov kože. 
In sicer tako, da si slečejo
čez glavo. Te odslužene obleke 
pa žabe ne zavržejo, temveč jo 
nemudoma pojejo. 
Vidite, kako žaba diha? 
Zraka ne zajema tako kot mi, 
s celim prsnim košem, pač pa 
ga naprej potegne v usta. 
In sicer skozi nosnici, 
ki sta lepo vidni na njenem gobčku. 
Iz ust pa potem zrak porine
v pljuča. To požiranje zraka
je zelo lepo vidno na grbu, 
ki se ves čas ritmično premika 
noter in navzven. Žabe pa ne dihajo 
samo s pljuči, ampak tudi s kožo.
Se pravi.
Iz zraka sprejemajo skozi 
kožo kisik in oddajajo tisto, 
česar ne potrebujejo, 
plin ogljikov dioksid. 
To dihanje s kožo je zelo pomembno,
ker preko pljuč žabe sprejmejo 
samo polovico kisika. Zlasti na obhodu
pa je takrat, ko se žabe dlje časa 
skrivajo v vodi, recimo med
dolgotrajnimi, mrzlimi deževji 
spomladi in jeseni in pa 
seveda pozimi, takrat, ko se 
mesece dolgo skrivajo v blatu.
